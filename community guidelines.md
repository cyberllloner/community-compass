
### نمونه راهنمای  جامعه [ما]

**1. احترام به یکدیگر** 

*ما اینجا جمع شدیم تا از همدیگر یادبگیریم و دوستان خوبی پیدا کنیم.*

-  با همدیگر محترمانه رفتار کنیم، صرف نظر از سطح تجربه، پیشینه، نژاد، سن، لحجه، ....
- از کلمات تند و نفرت پراکنی در جمع مان به شدت دوری کنیم.

**2. ارتباط سازنده**

*اینکه در بحث های مان چطور باشیم که بیشترین نتیجه حاصل بشه، مهارتی هست که با تمرین به دست میاد.هرچند حداقل هایی هم وجود داره:*

- به همدیگر فرصت مشارکت و گفت و گو بدهیم.
- در گفت‌وگو و بحث ها، تمرکز بر بازخورد سازنده و حمایت از هم باشد.
- از حملات شخصی یا زبان تحریک‌آمیز خودداری کنیم.[^1]( ایده‌ها را نقد کنیم، نه افراد را.)

**3. تمرکز بر موضوع**

*وقتی که ما کنار یکدیگر سپری میکنیم، محدود است و به چشم به هم زدنی، به هفته/ماه جدید میرسیم. ازین رو حرکات جمعی اینچنین ای، ارزشمند اند و نیازمند مراقبت جمعی؛*

- گفتگو را مرتبط با تمرکز جامعه (برای مثال توسعه نرم‌افزار، زبان‌های برنامه‌نویسی و ابزار های کارمان) نگه دارید.
- اگر در موضوعی دانش کافی نداریم، به شخصی که در این زمینه تجربه دارد ارجاع دهیم و سوال بپرسیم، یا سراغ کتاب ها و مستندات فنی برویم.


**4. عدم اسپم یا تبلیغات**

*این وظیفه ی ماست که وضعیت گروه را بسنجیم و علاوه بر حس و حال خودمون به اهداف و روحیه ی جمع هم توجه کنیم.
با این حال حتما یادتون باشه که از دغدغه ها صحبت کردن با تبلیغات یا پروموت کردن فرق میکنه، یکی دنبال خریدار هست و یکی همکار.*

- از ارسال اسپم(لینک‌های نامربوط یا تبلیغات بیش از حد) خودداری کنیم.
- کارها یا پروژه‌های خود را فقط در مواقع مرتبط و در زمینه‌های مناسب به اشتراک بگذاریم.


**5. کمک و حمایت**

*فراموش نکنیم که کمک خواستن نه تنها عیب نداره، بلکه از ویژگی های مهم فردی هست که قراره خیلی پیشرفت کنه. به عنوان یک فرد حرفه ای و بالغ،‌متوجه باشیم که این نیاز غیرقابل انکار هست. و تلاش برای ساخت محیطی امن، بسیار باارزش.*

- اعضای دیگر را تشویق کنید تا سوال بپرسند و کمک بخواهند؛ در صورتی که میتوانید، کمک کنید.
- با تازه‌واردها صبور باشیم و راهنمایی‌های لازم را ارائه دهیم.

**6. حریم خصوصی**

*یعنی [احترام گذاشتن به فضای مادی یا معنوی اشخاص؛](https://fa.wikipedia.org/wiki/%D8%AD%D8%B1%DB%8C%D9%85_%D8%B4%D8%AE%D8%B5%DB%8C) قبلِ سوال پرسیدن درباره ی مسائلی که فکر میکنید به حریم خصوصی هر شخص مربوط میشه، اجازه بگیرید یا سوال کنید.*

- از گفت و گو درباره‌ی اعتقادات، پوشش، سن، درآمد و ... در جمع خودداری کنیم.
- اختلافات و مسائل بین فردی را وارد گروه نکنیم

**7. بهبود مستمر**

*مطمئنا بیشترین دغدغه ی هر آدم رو خودش داره. پس هر کس مسئول پیشرفت خودش هست. اما این نباید باعث بشه ما نسبت به رشد هم بی تفاوت باشیم.*

- به بازخورد و انتقادِ دیگران نسبت به عملکرد خود باز باشید.
- در بحث‌ها درباره بهبود جامعه ی [ما] و راهنمای آن شرکت کنید.


[^1]: در مقابل،‌حواسمان باشد که همه ی ما به عنوان معماران محیط اطراف خود و برای بهبودی، وظیفه ی نقد ایده ها را داریم و باید به ایده های خوب بها بدهیم. فارغ از اینکه نظر چه شخصی بوده.
	

